<br />
<h1>О нама</h1>
<p>
    Добродошли у MetHotels!
</p>
<p>
    Потпуно реновиран 2012. Хотел плени ентеријером којим доминирају топли тонови, модеран и сведен стил са јасним и чистим линијама.
</p>
<p>
    MetHotels налази се у самом центру града на углу најлепших београдских улица Његошеве и Светозара Марковића. Својом атрактивном
    локацијом и одличном позицијом, окружен зеленилом и изолован од буке омогућује све оно што нуди један прави парк – одмор,
    мир и релаксацију. Реновиран 2012, с поносом истиче своје три звездице по интернационалним стандардима и одличан квалитет
    сваког сегмента услуге.
</p>
<p>
    У свом саставу има 122 собе и 3 апартмана, које задовољавају све потребе модерног човека и пружају потпуни комфор. Ресторан
    Continental у понуди има најбоље националне специјалитете, као и лагане оброке интернационалне кухиње. Традиционална
    српска кухиња љубитељима доброг укуса пружиће незаборавно гастрономско искуство. MetCafé представља савршено место за
    дружење и разговор уз кафу, као и за брз и укусан оброк. Поштујући стилове здравог живота, MetHotels опремљен је савременом
    фитнес, велнес и SPA зоном. Банкет сале, Garden и Forest, идеалне су за све скупове, састанке и прославе.
</p>
<p>
    MetHotels се налази у непосредној близини кружног тока на Тргу Славија и главних булевара старог дела града. Главна пешачка
    зона, Улица Кнеза Михајла удаљена је на само 15 минута лаганог хода, док је до београдског аеродрома Никола Тесла потребно
    25 минута аутомобилом. Прилаз на аутопут Е 75 удаљен је само 2км, чинећи хотел лако доступним како за пешаке, тако и
    за сва превозна средства. У блиском окружењу локације налази се и неколико амбасада, Скупштина града и Скупштина Србије,
    Народна Банка и многобројни ресторани.
</p>
<p>
    Посебну драгоценост MetHotels-a чини љубазно особље и висок ниво сервиса који ће гостима пружити угодан боравак и разлог
    да поново посете престоницу Србије.
</p>
<p>
    Желимо вам удобан и пријатан боравак у Београду!
</p>
<h3>Резервација</h3>
<p>
    Резервацију смештаја можете извршити путем електронские поште на reception@methotels.com или телефона +381 11 001 02 03
</p>
<p>
    Време пријављивања у хотел је од 14:00h, а време одјаве до 11:00h.
</p>